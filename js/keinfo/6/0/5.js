ke_info={"NAME":"庚子日第四局　干上巳","BODY":"知一，高盖，六仪。","MEAN":"生空破贵，丁刃败气，众祸攻攒，浮财何济。","SOLU":"巳乃日之长生，又为日破，又为日鬼，更兼空陷。发用之午火，作羊刃败气，亦是日鬼。支上之酉金，旬遁得丁，复为破碎，是一课而六恶兼行，可谓众祸攒攻矣。卯虽为财，但坐于脱气之上。昼乘朱雀，亦为脱气，脱上逢脱，财气已弱，不过为浮泛之财而已，得之又何济哉。","JUDG":"高盖之课，利于显者。末传子水，迤逦生鬼伤干，是家中妻孥反助人相害，破宅伤身。究竟子水，力能冲克午火，后必藉之解祸，翻云覆雨，全在家人矣。","APPL":"天时：青龙升天，雀又飞腾，阴晴不一。家宅：丁神居酉作破，宅必动而家亦破。仕宦：课名高盖，占官者吉。求财：财不甚旺，求之可得。婚姻：干上德空，支上破碎，占婚不吉。胎产：下强上弱，二阳包阴，妊乃成女。疾病：肺家有疾，四月占不吉。遗失：非贼所窃。出行：陆路已陷，水路不吉。行人：天罡加季，行者立至。兵战：凶中有吉，振旅而归。","BUDD":"闭口体卦两般推。课经云：巳加庚，酉加支，日上神克日，而辰上丁神又复克日，是明暗二鬼，并力来伤，乃人宅罹患，身宅皆凶之象。要览云：巳能生能克，名为两面刀，幸子水制之。"};
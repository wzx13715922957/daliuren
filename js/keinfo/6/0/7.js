ke_info={"NAME":"庚子日第二局　干上未","BODY":"元首，连茹。","MEAN":"昼虎丙申，禄故难亲，夜宜守贵，初屈后伸。","SOLU":"申乃日禄，旬遁得丙上乘白虎，难与相亲。初传鬼墓，中传旺刃，皆不可投，夜占止宜守干上之贵。但支辰之子，与干上之未作六害，初必遭屈，厥后为日干之庚金所化，转生子水，是以终必能伸也。","JUDG":"连茹之课，交互六害，而又魁度天门，凡占皆有阻隔，不能亨快。干支拱传，事在必成。末传昼虎，与德禄相并，未免忧中带喜，美中不足之象。","APPL":"天时：天空临干，水母临毕，发用关隔，晴晦不雨。家宅：支上之阴神，昼夜乘元，家中暗晦，窃贼最宜防察。仕宦：夜占贵人临身，德禄入传，最吉之象，昼占欠利。求财：未上遁乙，与干相合，暗财可得。婚姻：上强下弱，妊乃成男，发用关隔，产必艰难。疾病：上下关隔，噎膈不食之症，又兼肝肾受伤，倘年命有救，或可言生。出行：陆路稍可，水路防失。行人：天罡加孟，尚未启行。兵战：利于相守，吉凶相半。","BUDD":"魁度天门关隔定，虎乘遁鬼殃非浅。课经云：日辰夹定三传，谓之夹定格。凡事进退，皆不由人，不利占解散忧疑之事。倘交关成合之事，遇之极美，以其不脱围范故也。纂义云：天魁为用，动宜谨慎，暗里相侵，难为视听。"};
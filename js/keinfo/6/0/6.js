ke_info={"NAME":"庚子日第三局　干上午","BODY":"涉害，斩关，间传，六仪，励德，天网。","MEAN":"彼己灾殄，寅财休恋，助鬼来攻，缙绅宜见。","SOLU":"庚被午克，子被戌克，彼己俱遭灾殄也。寅虽日财，生起初传之午火，反来伤干，此财之所以不可恋也。若缙绅值此，便是官星有气，以之迁官而进秩，谁曰不宜。","JUDG":"间传之课，发用六仪。盖甲午用午为旬仪，子日遇午为支仪。旬支相并，占者必有奇祥，大宜携财告贵，纳粟奏名，常人则生祸也。但寅坐空乡，恐有爱莫能助，徒取怨憎之象。","APPL":"天时：昼占雨而后晴，夜占晴而后雨。家宅：昼夜元武克宅，恐盗贼与耗费相并。仕宦：最吉。求财：财爻空陷，值日方得。婚姻：昼占男吉，女俱不佳。胎产：课传皆阳，妊乃成男。疾病：脾胃湿病，必遇良医，不久自瘥。遗失：家贼盗去。求谋：始勤终怠。出行：陆路昼吉，水路不佳。行人：天罡加仲，尚在中途。兵战：昼占龙化为蛇甚凶，夜占蛇化为龙甚吉。","BUDD":"干支全伤防两损，不行传者考初时。指南：乙酉七月，午将申时占，不言其事，断曰：胜光乘天马，占必问行人。中末空亡，月内不至。过月驿马克辰，至丙辰日，行人必到。又问此课看功名，能复旧缺否，曰：中末空亡，有始无终，且龙化为蛇，请告始得。龙神克下，主上官不足，复任月余，果被勘逮问。"};
ke_info={"NAME":"辛未日第六局　干上巳","BODY":"涉害，无禄，四绝。","MEAN":"无禄可守，禄又闭口，君子恶之，彼已有咎。","SOLU":"禄以养君子也，卦名无禄　且闭口而临绝乡，此为君子失其所养，故深恶之。况干受巳火之克，支被寅木之伤，彼己均有殃咎也：","JUDG":"此涉害之课，又四下克上，名为无禄。日辰阴阳俱战，不得其所，几于无路可投，有否之象。占者多主孤独无助，屈者难伸。惟赖末传亥水可护日干，而又值空亡，悔咎难免矣。凡事先发者胜。幸神将尚吉，君子谨身省过，亦能绝处逢生，先否后喜。若恃强妄作，必致穷于无措。","APPL":"天时：有雨，应雷不雷，家宅：不宁，主家有喑者。婚姻：为弟兄昼占者宜，夜占不用。胎产：防胎死腹中，产亦可畏。功名：不利。求财：将本求者利极轻微，空手反利。投谒：宾主不和。疾病：主噤口不语，或绝饮食，凶。失脱：难寻，逃者怕归。出行：防在路缺少资斧。行人：占幼辈即归。争讼：主尊长凌欺卑幼，有屈难言。兵战：宜慎安营，忌东方。","BUDD":"支干全伤防两损，彼此猜忌害相随，胎财死气损胎推。括囊赋云：见无禄兮少子孙。指南：十月丑将加午占赴召曰：游都临支，贼符克干，课名无禄。此去必不得意，且遇大兵，然则病乎。曰：病符坐空，阴神又制之，病无虑也，后果验。"};
ke_info={"NAME":"戊辰日第三局　干上卯","BODY":"重审，间传，极阴，龙德。","MEAN":"彼己受克，丁马身宅，夜传皆陷，静躁无益。","SOLU":"卯丁克日，寅马克宅，是为彼己俱伤。虽曰丁马宜动，如此动之，何益也。用神乘天空，中传旬空，末传坐空，三传俱陷，躁固有失，静亦无得。然静守虽无所益，不愈于妄动生灾乎。","JUDG":"此重审之卦，又名间传，动多阻滞。所喜初传乘空，譬若阴暗弥漫，忽得好风吹至，拨云雾而睹青天也。","APPL":"天时：重阴，得风而解。家宅：门户阻塞，丁多而贫。婚姻：女长于男，昼占吉。胎产：生女不实。功名：未遂。求财：虚。疾病：伤脾胃之症，无妨，久病危。交易：须见参差，宜忍。出行：东方吉。行人：还家。争讼：田土口舌，文书惑乱。兵战：昼占吉，夜占凶。坟墓：局合三奇，发丁发贵，宜多种松楸。","BUDD":"支干全伤防两损，用破身心无所归，夫妇芜淫各有私。课经订讹云：鬼临墓为得地，引类呼朋，故名鬼呼。古鉴：戊申六月未将酉时，占家宅曰：戊辰干支，丑又为土，加于卯门，主有土塞东边门。干上得卯，支上得寅，寅卯六月入墓，为死木，主壁外有两棺。末传酉加亥为败地，乘太阴为老妇，主以酒病死。丑亥酉名为极阴，惟传空可解。然亦主家道消索，俱验。"};
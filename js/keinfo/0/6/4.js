ke_info={"NAME":"甲午日第十一局　干上辰","BODY":"涉害，间传，斩关，登三天，狡童。","MEAN":"空财动取，马载鬼虎，贵坐天门，罡塞鬼户。","SOLU":"辰为日财，既值旬空，又被夹克。虽临干发用，然动而取之，无所得也。中传午脱干气，末传日鬼，昼乘白虎，加以驿马载之而行，其动必速也。虽贵登天门，罡塞鬼户，仕宦最为吉兆。常人终畏虎鬼，不宜冒昧前行。","JUDG":"涉害之卦，间传顺进，号登三天，多历艰危，全无凭借。又斗罡加日发用，格合斩关，龙合入传，神藏煞没，宜逃灾避难，默干阴谋。又孤辰发用，惟利僧道。自干传支，当虚己就人，然亦有声无实也。","APPL":"天时：孟雨不雨。家宅：主人出外，兼防阴私逃失之事。婚姻：不宜，亦不成。胎产：主逾期，主难产。功名：先难后易，无中生有。求财：主非光明之财，且归乌有。疾病：肝经受伤，久病及小儿病凶，药宜泻肺。失脱：难寻，逃亡不获。出行：利逃灾避难，然不果行。行人：失约未来。争讼：必得于远方，然消解不成讼。兵战：季春吉，余不利。","BUDD":"我求彼事干传支，虎临干鬼凶速速，罡塞鬼户任谋为。类神云：六合与天后同入传，谓之狡童卦。占人多不正，所为奸弊，兼防有失。六合临辰主宰杀，又曰违礼，又曰持巾。括囊赋云：内出外而己求。阳人阴而彼索。"};
ke_info={"NAME":"甲午日第十二局　干上卯","BODY":"重审，进茹，孤辰。","MEAN":"支干拱传，空脱双全，孟进不进，耗盗忧煎。","SOLU":"干上卯，支上未，拱夹三传辰巳午在内，联珠合璧，凡事可成。但初传空财，引入中末，空脱破碎，毫无利益耳。辰未皆为墓神，又皆为日财。今未覆支而辰发用，所谓支坟财并也。虽号进茹，而难于进，进则逢空被脱，能免忧煎乎。","JUDG":"重审之卦，顺进连茹，一下贼上，多逆少顺。龙战主乎狐疑，孤辰不免茕独。若有侥幸之得，必有无意之失。网刃坐于干支，虎鬼临于墓上，进而得尺，不如退而守寸。如在外经商，必然折本伤财，致有羁旅之叹。","APPL":"天时：求雨无雨，求晴难晴。家宅：主虚耗，兼防口舌。婚姻：不成。胎产：占胎不宜，占产立下。功名：无成，夜占贵临宅上，墓神未中藏申，官主门荫或诰封。求财：中末助初财，似可有得，然初空，屡有改变。疾病：墓临宅，未中申为家鬼，名曰墓呼；占病凶，宜祷家神保佑。失脱：主奴婢盗窃，夜占勾临日克元，可获。出行：主蓦然远出，孤客傍徨。行人：稽迟在彼。争讼：主以下抗上，不利，宜解。兵战：宜慎。","BUDD":"进茹空亡宜退步，所谋多拙遭罗网。纂要云：三传皆是空亡，便宜退步。庶甲木不为火炉，奈支干前后夹定空脱，尽被耗散，无有穷期。如遇丑为年命，即当退就禄神。玉华略云：木遇三孤，乃寡妇之煞。"};
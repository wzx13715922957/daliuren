ke_info={"NAME":"壬申日第二局　干上戌","BODY":"元首，退茹，斩关，朝支。","MEAN":"先鬼后空，退则有功，凡谋勉力，关格须逢。","SOLU":"戌为日鬼，却落旬空，虽两虎并临，不足畏也。壬干退而就申，申乃日之长生，庶有功也。先逢虚惊之鬼，又历破败之酉，于艰难中，更退一步，始得生息，故凡百谋为，必当勉力。但魁度天门，终不免于关隔。犹驾舟而登剑阁，御车而涉河津，其否多亨少宜矣。此课一名抱石投江。","JUDG":"此元首之卦，掐合退茹，亦名斩关。凡事阻碍，君子应拔茅之吉，莫辞劳苦。小人戒关隔之凶，勿强纠缠。三传朝支，利下不利上。斩关逢虎得断，利私不利公。壬癸日辰加巳，谓之两蛇夹墓，占病必有积块在腹。","APPL":"天时：先见风雷，久而有雨。家宅：主有孤独别离，并防逃盗。婚姻：不宜。胎产：主女胎，或私孕。功名：催官极速，防有空脱阻滞。求财：艰难得之，亦防虚耗。疾病：主隔气或食积，宜下之。久病凶，猝病即瘥。失脱：自归，否则难获。出行：不得出。行人：有阻或恋他乡。争讼：不解即防被刑。兵战：不利，有失众之象。","BUDD":"魁度天门关隔定，干乘墓虎无占病，虎临干鬼凶速速。括囊赋云：戌为白虎兮犬惊。又云：关遐隔远，占行客而未来。课经云：干上发传，末归干支，为朝支格，不免俯就于人，被人抑勒，不能自由。"};
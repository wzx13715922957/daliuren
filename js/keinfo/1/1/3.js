ke_info={"NAME":"乙丑日第二局　干上卯","BODY":"重审，退茹，龙德，励德。","MEAN":"彼此无礼，丁禄难倚，凡占凶甚，婚姻为美。","SOLU":"子卯相刑，谓之无礼。今卯禄乘丁，而被刑于子，乌足恃也。中末空亡，惟解忧释患则可，岂有利于常占乎。子乘太常而合于丑，谓之牛女相会，故占婚姻则吉也。夜占则帘幕临干支上，凡占帘幕官者，不喜空，不喜墓，不喜克，而空亡尤甚，使试官略不视其文卷。又朱雀所乘之神若克帘幕，其文必不能贴合主司之意。干上卯辰相害，支上子丑相合，有自己煎熬，他人逸乐之象。","JUDG":"此卦旺禄临身，止宜守旧。自有财禄，妄动则变为罗网，祸且不测。当静以镇之，正以持之，不出户庭，乃为良善。","APPL":"天时：有雨不大。家宅：防盗贼，屋少人多，奴仆不得力。胎产：女胎，见红不妨。疾病：手足拘挛，久病有碍。遗失：在宅内北方可获。出行：旱路平安，水路恐防有盗。行人：思归未至。求财：止得本分之财，求之宜早。功名：未遇。见贵：在家可谒。出兵：彼此相持，彼兵自乱，但恐有劫营暗通者，谨防之。","BUDD":"旺禄临身徒妄作。指南：戌将加亥，占鸦鸣。游都贼符临干支，右见驿马、元武，左见劫煞贼符。主有贼八九人，自东北来劫邻人衣物，渡河而去。子发用，故来自东北。子加丑，为八九之数，勾陈遥克元武，五日后必获。"};
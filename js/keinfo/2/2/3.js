ke_info={"NAME":"丙寅日第三局　干上卯","BODY":"重审，间传，龙战，隔角。","MEAN":"虽生难恃，子卯无礼，反为败神，切休恋贵。","SOLU":"木虽生火，而丙火败于卯，何足恃也。卯来刑子，子息不律，无尊卑之礼也。两贵皆空，不宜求贵。干支皆败，不宜讼争。极阴之课，课体冥蒙，合中有破，百事逢之不利。","JUDG":"此重审之卦，又名龙战。主身心迷惑，进少退多，必当详审而折衷于理，庶免咎悔。四时占之，皆有始无终。昼占多诈，夜占贵人登于天门，却无阻滞。若占人年命在子，两贵拱之，必有贵人虚声相助。","APPL":"天时：久阴，多雨有风。家宅：损人口；昼占有火烛惊怪，夜占有喜事。婚姻：不成，成亦有刑克。胎产：生女，难产有惊。疾病：病淹缠，医不效，昼占尤为危急。求财：费力难得，得之亦不利己。失盗：为内贼，匿不出，又为捕人纵盗。出行：宜缓，速动防水火灾。行人：迟归，先得信。争讼：此不胜，彼破财。兵战：防虚诈设伏，宜坚壁清野待之。","BUDD":"干支皆败势倾颓(干支上皆逢败气，占身气血衰败，占宅屋舍倾颓，尤不可告诉阴私，必至牵连己过，同时败露)。宾主不投刑在上(干上卯，支上子，干支上神各为无礼之刑；主交涉，各有异心，讼必两败)。风后元经：支上神生日上神，又两神相刑，探报半虚半实。昼占虚诈不实，归于两军和解。指掌赋云：大吉小吉作勾陈，斗争田地。"};
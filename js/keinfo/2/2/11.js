ke_info={"NAME":"丙寅日第七局　干上亥","BODY":"无依，元胎，比用，察微。","MEAN":"交互虽密，合之却益，德禄鬼财，并无实迹。","SOLU":"四课两互，六合相交，有德应之，成事却有益也。德禄鬼财，往来不定，吉凶皆不足言也。鬼陷空亡，不能为害，惟鬼加日辰三传，而年命无制伏者凶。","JUDG":"此无依之课，十二神各易本位，无所凭借。来者思去，去者复来。况干上阳神阴神俱值空亡，凡动无益。但当镇之以静，行之以礼。三四九十月，得此稍吉，吉中终藏凶象。","APPL":"天时：晴雨不常。仕宦：防遭弹劾，若上书献策，或受斥责。家宅：主移徙改造，又居左右近通衢。婚姻：两家有是非，媒妁奔走。胎产：防堕。求财：得而复失，亦多争端。疾病：寒热往来，鬼空可即愈，亦防复发。失盗：贼难获。出行：近行即反，远行正五九月不利。行人：于路不安，或有阻隔。争讼：变诈百出，多费解释则易。兵战：宜休甲息马。","BUDD":"支干值绝凡谋决，鬼乘天乙乃神祇，支干全伤防两损，彼此猜忌害相随。心镜云：无依是反吟，逃者远追寻；合者应分散，安巢别改林；守官须易位，结友也分襟。袖中金云：刑冲破害，事带两端。指要云：天地乖隔，南北相违之象。动则宜，静则扰，主两事，用神旺相始宜。又云：反复不定，病主两症。一名结绝格，若占得昼贵，尤宜告诸贵人结绝凶事。"};